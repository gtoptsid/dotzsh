dotzsh
======

Το παρόν repository δεν θα ανανεωθεί. Όποιος θέλει μπορεί να με βρει
στο gitlab.

Ποτέ δεν μου άρεσε το γεγονός ότι το github, μια πλατφόρμα που προάγει
το ανοιχτό λογισμικό και την συνεργασία μεταξύ προγραμματιστών
είχε κλειστό τον κώδικά του (πολλά συστατικά του έχουν ανοιχτεί
και είναι διαθέσιμα αλλά δεν είναι ανοιχτός το 100% του κώδικα).

Εκτός από αυτό όμως, εδώ και πολύ καιρό είχε αρχίσει να με απογοητεύει
το github με διάφορες πράξεις του. Έτσι από εκεί που χρησιμοποιούσα
το gitorious απλά σαν backup, άρχισα να το χρησιμοποιώ σαν κύριο
και να χρησιμοποιώ τα github, bitbucket μόνο για hosting του blog μου.

Μετά από το πρόσφατο θέμα με την αφαίρεση κάποιων repository, χωρίς
καμμία προειδοποίηση, επειδή περιείχαν την λέξη retard [1], [2], [3],
νομίζω πως ξεχείλισε το ποτήρι για εμένα.

Το gitlab που έχει ενσωματώσει το gitorious δεν έχει τίποτα να ζηλέψει
από άλλα git hosting sites και έχει το θετικό ότι είναι πλήρως ανοιχτό
οπότε από εδώ και πέρα θα χρησιμοποιώ μόνο αυτό.

Αφαίρεσα όλα τα repository μου από το github και λογικά
δεν θα το ξαναχρησιμοποιήσω. Άφησα μόνο τα δύο repos με τα αρχεία
ρυθμίσεων μου για τα ZSH, VIM μήπως θελήσει κάποιος να τα δει
επειδή αναφέρονται σε κάποια fora όπως το adslgr και το insomnia.

[1] https://github.com/nixxquality/WebMConverter/commit/c1ac0baac06fa7175677a4a1bf65860a84708d67

[2] https://news.ycombinator.com/item?id=9966118

[3] https://www.reddit.com/r/programming/comments/3f07ur/github_disables_repository_for_using_the_word/
